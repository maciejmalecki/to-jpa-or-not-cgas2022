innych zasadach. Należy je więc stawiać obok siebie
jedynie w kontekście nostalgii czy zwyczajnego „bardziej
lubię słuchać...”.
Dla mnie Paula była prawdziwym objawieniem, gdyż
przed Amigą posiadałem jedynie Atari 65XE. I choć przez

kilka lat pracy w Chaos Music Composerze na Atari zdą-
żyłem polubić twarde, fałszujące dźwięki Pokeya, muzyka

z pierwszej gry, jaką uruchomiłem na Amidze (Pinball
Fantasies), wgniotła mnie w fotel. Pamiętam jak dziś, że po
kilkukrotnym zagraniu w ową grę pobiegłem z dyskietkami

do lokalnego „studia” i poprosiłem o jakiś program mu-
zyczny. Stałem się posiadaczem ProTrackera i od tamtej

pory to głównie on gościł na ekranie mojego monitora.
Jeśli chodzi o SID-a, pierwszą styczność z nim (właściwie
nawet o tym nie wiedząc) miałem w okolicach 1986 roku,
nagrywając programy na... Atari emitowane w audycji
Radiokomputer. Pogadanki w audycji były przerywane
krótkimi jinglami, które nagrywałem na kasetę, bo bardzo
mi się podobały. Dopiero po latach odkryłem, że jeden
z moich ulubionych przerywników z Radiokomputera to...
Final Synth Sample II Roba Hubbarda.
Z powodów, o których wspomniałem na początku, nie
jestem w stanie napisać, czy wolę Paulę, czy SID-a. Jeżeli
chodzi o typowe „syntezatory”, SID na pewno wygrywa
z AY-3-8910 oraz Pokeyem (jeżeli wziąć pod uwagę
mainstreamowe marki). Piszę to jako człowiek,

który „siedzi” w chiptune od kilkunastu lat. Pau-
la ma swoje plusy i minusy i również bardzo

ją lubię, chociaż ostatnio na tapecie mam
głównie dźwięki z... OPL3.

Monka: C64 był moim pierwszym i jedy-
nym komputerem 8-bitowym, jaki mia-
łem. Używałem go przez długie siedem

lat. Ograłem na nim chyba wszystko,
co możliwe, obejrzałem mnóstwo dem
i przesłuchałem wiele kolekcji muzycznych.
Kiedy natrafiłem na kasecie na Sound Music
grupy Krabat, będącym kolekcją utworów
Roba Hubbarda, podpiąłem komputer do
wieży. Potem wiele dem i gier ładowałem tylko po
to, żeby posłuchać motywów muzycznych, które tkwią
w głowie do dziś (być może dlatego, że regularnie do
nich wracam).

Po C64 przyszła Amiga. Zachwyciłem się kilkoma mo-
dułami i efektami dźwiękowymi, ponieważ brzmiały „jak

prawdziwe”. Kiedy nawet krótkie sample pojawiały się na

C64, robiły furorę, bo świat komputerów dążył do jak naj-
wierniejszego oddania rzeczywistych dźwięków. Nastąpiło

to za moment, kiedy przyszła era PC.
Teraz, z perspektywy czasu, o Pauli mogę powiedzieć, że
była protoplastą tego, co potem przyszło wraz z Sound

Blasterem, i w zasadzie tego, co mamy dzisiaj. Przez to tech-
nicznie dziś już nie szokuje, wrażenie jedynie robi wirtuozeria

niektórych autorów i umiejętność ukrywania braków Pauli.
SID z kolei to jedyny w swoim rodzaju syntezator, którego
brzmienia nie da się wiernie zasymulować, ponieważ był
połączeniem technologii cyfrowej i analogowej. Niegdyś

młodzi zapaleńcy, dziś wielcy pionierzy muzyki kompute-
rowej, tacy jak Chris Hülsbeck, Jeroen Tel, Martin Galway,

Thomas Detert czy Rob Hubbard, tworzyli utwory do

gier, które wyprzedzały o lata świetlne możliwości innych
maszyn, nie tylko 8-, ale i 16-bitowych. Żeby tworzyć takie
motywy, nie wystarczyło być świetnym muzykiem, trzeba
było być także niezłym programistą. Takimi do dziś są
twórcy wspaniałej muzyki w wielu współczesnych demach
i grach, bo odkrywanie możliwości SID-a wciąż trwa.
Obu chipów nie da się porównać, bo to para zupełnie
innych kości. Decydującym czynnikiem i tak pozostanie
nostalgia.

Erik: Nadal pogwizduję sobie, w ramach moich skrom-
nych umiejętności tworzenia muzyki, moje ulubione

utwory SID, takie jak Master of Magic czy Ghost and
Goblins, chociaż czasem wymagają one naprawdę
akrobatycznego gwizdania... Więc można powiedzieć,
że dźwięk SID-a jest moim ulubionym. Na szczęście Paula
była również w stanie wyprodukować kilka świetnych
chip-tunes używając naprawdę skromnych sampli,

a moim faworytem był Matthew Simmonds, który po-
sługiwał się ksywką 4-mat, choć przyznam szczerze, że

tych melodii nie znam na pamięć. Biorąc pod uwagę
aspekty muzyczne, to jednym utworem napisanym na
chipset Paula, który wyróżnia się z tłumu, jest dla mnie

tytułowy kawałek z gry Agony autor-
stwa Psygnosis. Ten niesamowity

smutek wydobywający się
z tytułowej melodii wciąż
mnie prześladuje.
Tworzenie muzyki
na Amidze było
o wiele bardziej
przystępne, niż na
C64. Wystarczyło
załadować kilka
sampli i sprawdzić,
co z tego wynika.
Tworzenie własnych

sampli również spra-
wiało sporo przyjemności

i było stosunkowo proste.
Ja sam często przenosiłem na
Amigę sample dialogów i efektów
dźwiękowych z moich ulubionych
filmów sci-fi, a następnie wszystkie wrzucałem do własnej
gry pisanej w Amosie. Ah, były to cudowne czasy...
Minimoog: Choć prawie wszyscy liberalnie stwierdzili,
że o porównaniu obu chipów nie ma mowy, to można
jednak zauważyć podział na wielbicieli jednej i drugiej

strony commodore'owskiego medalu. Może moje życze-
nie komodorowca przysłania mi jasność sądu, ale mam

wrażenie, że szala, przynajmniej ta ilościowa, przechyla
się w stronę SID-a. Na szczęście nikt nie staje przed nami
z nożem i nie każe wybierać – oby się to nigdy nie stało!
Dla mnie zawsze SID będzie wiódł prym. Podobnie jak
koledzy, częściej słucham muzyki z C64, niż gram, a kiedy

pecety mogą już dźwiękowo niemal wszystko i dalsze sta-
rania o realizm przestały mieć znaczenie, wolę posiedzieć

w latach 80. W ramach mowy końcowej przypomnę
słowa Piany: nie ograniczajmy się. Pozwólmy cieszyć uszy

temu układowi, na który akurat mamy ochotę – niezależ-
nie od wyboru i tak będziemy mieć pewność, że wybrany

chip stoi na wysokim poziomie.